6 LIBER ECCLESIE COLLE GIATE

VNIUERSIS et singulis sancte matris ecclesie filiis presentes litteras
inspecturis visuris lecturis pariter et audituris GAUINUS miseratione
diuina Archiepiscopus Glasguensis Salutem in omnium Saluatore Splen-
dor paterne glorie qui sua mundum illuminat ineffabili claritate pia vota
fidelium de sue maiestatis clementia tunc benigno fauore prosequitur cum
deuota ipsorum humilitas et sincerus affectus in diuini cultus augmentum
feruere noscuntur Nos quoque de superis ad inferiora diriuatis exemplis
piis desideriis justisque supplicantium precibus quos fides spes et charitas
ad deuotionis affectum et diuini cultus augmentum continue sollicitarunt
vt ad gratiam dispositi et ad gloriam inuitati in piis actibus feruentius et
instantius perseuerent tam vigor et equitatis feruor quam rationis ordo
fauere nos inducunt Et cum cuncta nobis ecclesie capelle et loca sub
Sanctorum fundata et dotata vocabulis pia deuotione fidelium sint vene-
randa illa tamen que in honore semper Virginis Marie Dei et Domini
nostri Jhesu Christi genitricis et Anne matris eius Beatarum vocabulis
dedicata noscuntur eo ex celebriori memoria conuenit venerari quo
Dominus noster Jhesus Christus earundem Marie genitricis sue et Anne
matris eius precibus et intercessionibus immediatius et perfectius vota
fidelium dirigere et ad gratiam exauditionis admittere valeat LITTERAS
igitur venerabilium et religiosorum virorum dominorum Alexandri Ham-
miltoun abbatis et conuentus Monasterii de Kilwynnyng ordinis Sancti
Benedicti nostre Glasguensis diocesis , patronorum parrochialis ecclesie de
Dalry eiusdem diocesis l necnon circumspectorum et egregiorum virorum
magistrorum Jacobi Houstoune subdecani ecclesie metropolitane Glasgu-
ensis f Collegii infrascripti erigendi primi fundatoris et dotatoris ,Ι ac Chris-
tofori Boyd perpetui vicarii dicte parrochialis ecclesie de Dalry s communi-
bus dictorum dominorum abbatis et conuentus Monasterii antedicti ac
J acobi subdecani et ChrIstofori vicarii perpetui armorum sigillis respectiue
sigillatas · pium et laudabile abbatis et conuentus ac Jacobi subdecani et

