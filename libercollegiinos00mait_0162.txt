56 LIBER ECCLESIE COLLEGIATE

sextam et septimam horas tam estiuali quam hyemali temporibus sic quod
celebrans non excusabitur a Matutinis cantandis Et si non interierit cum
ceteris ante finem Ι Gloria Patri Ι primi psalmi Ι amittet illam horam · Item

vnam aliam Missam de Requie pro anima mea et parentum meorum ac
animabus omnium fidelium defunctorum et dicti Collegii benefactorum
statim Matutinis finitis l preterquam in maioribus duplicibus a clero et po-
pulo veneratis et obseruatis l In quibus finita Missa alba indutus et stola
legat officium Misse Mortuerum Et Missa finita de die in illis maioribus
duplicibus et aliis missis accedat celebrans ad sepulchrum meum et dicat
psalmum Ι De Profundis l cum precibus et orationibus solitis et consuetis et
aspersione aque benedicte - Item Altam Missam siue Summam Missam
cum cantu solenni Gregoriano vel discantu cum organorum modulatione
et lusu prout tempus exigit - Item quartam Missam statim post consecra-
tionem et eleuationem Corporis Christi Alte siue Summe Misse Ι Et non
citius inchoabitur l sic quod a cantu et interesse Summe Misse non aliter
excusabitur sub pena amissionis illius hore · Et qui prebendariorum predic-
torum missam suam in turno suo amittet tociens quociens persoluet sex
denarios ad vsum Prepositi siue presidentis applicandos l preter tamen illum
qui cantabit Altam Missam qui pro suo defectu persoluet dicto Preposito
siue presidenti duodecim denarios · Et si quis ex predictis infirmitatis causa
impediatur volo per confratres dicti Collegii vices suas obseruari et perim-
pleri l Et si quis eorundem per Prepositum vel presidentem requisitus
fuerit et recusauerit persoluet duodecim denarios presidenti · Item volo
singulos alios prebendarios preter expressatos secundum eorum conscien-
tias omni die celebrare prout coram Summo Deo respondere voluerint!
Item omni Sabbato volo et ordino capitulum fore in dicto meo Collegio in
omnibus et per omnia secundum regulam et constitutiones ecclesie metro-
politane Glasguensis et qui abfuerit persoluet presidenti duos denarios
etc.

